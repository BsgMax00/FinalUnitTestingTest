De klasse CodeCalculator berekent het resultaat van een code die naar een rekenmachine gestuurd wordt.

De eenvoudigste codes zien er als volgt uit:
> &+(5,4,1) wat resulteert in 5 + 4 + 1 = 10

De code begint steeds met een & : achter de & kunnen de vier basisbewerkingen staan: + , - , * of /. De & bij de start kan ook weggelaten worden wat op hetzelfde neerkomt alsof er &+ staat. Volgende twee hebben dan ook een identiek resultaat:
> &+(5,4,1) wat resulteert in 5 + 4 + 1 = 10
> 
> (5,4,1) wat resulteert in 5 + 4 + 1 = 10

In het laatste geval kunnen ook de haakjes weggelaten worden. Het volgende heeft dus ook net hetzelfde resultaat:
> 5,4,1 wat resulteert in 5 + 4 + 1 = 10

**Je mag ervan uitgaan dat de getallen steeds integers zijn en dat een 0 nooit voorkomt als getal.**
